# Bokkenpootjestaart

Een heerlijke en feestelijke no bake taart met vanille en je favoriete koekjes: bokkenpootjes. Heel makkelijk zelf te maken in 35 minuten.

![afbeelding](https://www.leukerecepten.nl/wp-content/uploads/2017/09/bokkenpootjesstaart-h.jpg)

## Benodigheden

* 250 gr speculaas (ca. 20 koekjes)
* 75 gr boter
* 1 pakje kloppudding vanille (Dr. Oetker)
* 500 ml slagroom
* 200 ml melk
* 3 zakjes Klop Fix
* 2 pakken bokkenpootjes a 200 gr
  
### Bereiding

1 Smelt de boter en zet aan de kant totdat je het nodig hebt.

2 Bekleed de onderkant van de springvorm met bakpapier.

3 Mix de speculaasjes fijn in een keukenmachine en meng daarna de kruimels met de gesmolten boter.

4 Doe dit mengsel in de springvorm en druk aan met een lepel. Zet de vorm zolang in de koelkast.

5 Klop de slagroom stijf met de kloppudding, melk en Klop Fix.

6 Snijd de bokkenpootjes voorzichtig los van elkaar. Zet ze vervolgens tegen de rand van de springvorm.

7 Snijd de overgebleven bokkenpootjes in stukjes (bewaar eventueel een hele voor decoratie) en schep ongeveer  â…” door de slagroom.

8 Schep het mengsel in de springvorm en strijk glad.

9 Verdeel de rest van de stukjes bokkenpoot over de bovenkant en garneer met een hele in het midden.

10 Zet de bokkenpootjestaart minimaal 4 uur in de koelkast, het liefst een hele nacht. Maximaal 3 dagen te bewaren in de koelkast.
